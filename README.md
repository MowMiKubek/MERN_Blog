# Projekt zaliczeniowy z przedmiotu Szkielety Programistyczne 

W ramach projektu został stworzony blog o tematyce speedcubing – sporcie polegającym na jak najszybszym rozwiązywaniu układanek logicznych podobnych do kostki Rubika. Projekt został zrealizowany w oparciu o szkielet MERN.
W projekcie wyróżniono kilka typów użytkownika:<br>
Użytkownik niezalogowany będzie mógł przeglądać posty zamieszczone na stronie (bez możliwości ich komentowania) oraz inne strony statyczne, a także założyć konto w serwisie. Aby uzyskać uprawnienia zalogowanego użytkownika wymagana będzie akceptacja administratora.<br>
Użytkownik zalogowany uzyskuje dostęp do swojego profilu skąd będzie mógł go przeglądać i nim zarządzać. Podczas przeglądania wpisów na blogu użytkownik uzyskuje możliwość dodanie komentarza. Z poziomu profilu można podjąć następujące akcje: wylogowanie, edycja danych profilu, zmiana hasła oraz usunięcie konta. Wymienione operacje są walidowane pod względem poprawności wprowadzonych danych, unikalności danych w bazie (email, login). Dodatkowo usunięcie konta musi być potwierdzone hasłem.  <br/>
Moderator rozszerza role użytkownika o możliwość dodania i usuwania postów. Samo dodanie postu odbywa się poprzez formularz gdzie podawane są: tytuł, podtytuł oraz treść wpisu. Można utworzyć prosty wpis podając jedynie jego treść lub bardziej zaawansowany poprzez podanie kodu HTML. Przed zapisaniem do bazy serwer sprawdzi zawartość i usunie niebezpieczne tagi i atrybuty HTML. Usunięcie postu odbywa się poprzez formularz, w którym odszukuje się odpowiedni wpis i usuwa go poprzez wybranie odpowiedniej opcji.<br/>
Administrator posiada dostęp do wszystkich funkcjonalności, poza wymienionymi ma dostęp do panelu administratora, skąd może zarządzać użytkownikami tj. aktywować lub zawiesić użytkownika, nadać rolę usera, moderatora lub administratora.
Wszystkie wymienione funkcje, związane z określoną rolą użytkownika, są zabezpieczone przed nieautoryzowanym dostępem. 
- Pierwsza warstwa zabezpieczeń sprawdza jedynie obecność tokenu w pamięci podręcznej przeglądarki. Próba przejścia na niedozwolony routing zakończy się przekierowaniem na stronę główną.
- Druga warstwa dotyczy roli użytkownika. Aplikacja wysyła token do serwera celem ustalenia roli użytkownika. W przypadku stwierdzenia braku uprawnień do określonego zasobu użytkownik zostanie przekierowany na bezpieczny routing. Przykładowo: jeżeli moderator podejmie próbę przejścia do panelu administratora zostanie przekierowany do swojego profilu. 
- Trzecia warstwa występuje na backendzie. Przed wykonaniem operacji dokładnie zostają sprawdzone uprawnienia użytkownika do danej akcji. W przypadku niepowodzenia zostaje zwrócony kod 401 – unauthorized lub 403 – forbidden.<br/>
Na stronie zostały stworzone dwa layouty. Layout główny jest używany w przypadku wszystkich istniejących stron, natomiast Layout „error” wyświetla się w przypadku przejścia na nieistniejącą stronę
